🧩Yapay Zeka ve Teknoloji Akademisi - GameJam 2025 | Stairs of Time

🎬 Tanıtım: https://youtu.be/96dg9Zw9ghQ

⏳ Tema: Zaman Kurgusu

🎮 Oyunun Kısa Tanımı

Oyuncu, geçmişteki hallerini sahnede bırakarak ilerler; donmuş karakterler birer basamak olur. Her donuş, bir tecrübe ve gelecekteki çözümün parçasıdır. Dikkat dağıtıcı unsurlar, sosyal medya ve tembellik gibi sembollerle temsil edilir ve oyuncuyu başa atarak zaman kaybettirir. Oyun, sadece hızla değil; durarak, öğrenerek ve fırsatları fark ederek ilerlemenin önemini vurgular.

🕰️ Zaman Kurgusu Temasıyla Bağlantısı

Oyun, zaman kurgusunu kendini dondurma mekaniğiyle işler. Her durduğun an, geçmişte kalan bir sen olarak sahnede kalır ve bir sonraki adımında sana basamak olur. Zamanı bilinçli kullanmak, verimle ilerlemek ve geçmiş tecrübelerinle yükselmek temayı yansıtır.

🕹️ Temel Oynanış Mekaniği

Oyuncu; platformlar arasında ilerlerken zıplar, basamak olarak kullanabileceği kutuyu sürükler, engellerden kaçar ve gerektiğinde karakterini dondurarak ileride basamak olarak kullanır. Her donmuş karakter sahnede kalır, böylece oyuncu kendi geçmiş tecrübelerini stratejik olarak kullanır. Ayrıca taretler, oyuncunun dikkatini dağıtan veya tembelliğe iten unsurları temsil eden semboller fırlatır. Bu engellere çarpmak, oyuncuyu başlangıç noktasına ışınlayarak zaman kaybına yol açar.

✨ Fark Oluşturan Yönleri

Oyuncunun kendi geçmişini ve biriktirdiği tecrübeleri fiziksel olarak kullanması, zamanı yalnızca bir süre değil; aynı zamanda oyun içi stratejik bir kaynak haline getiriyor. Donmuş karakterlerin platform olarak kullanılması, hem akıllı tasarım hem de problem çözme becerisi istiyor. Ayrıca dikkat dağıtıcı unsurların zaman kaybına neden olmasının metaforik kullanımı da oyuna güçlü bir anlam katıyor ve fark oluşturuyor.


🔧 Öne Çıkan ve Geliştirilmesi Gereken Yönler

Oyun, zamanın stratejik bir kaynak olarak kullanıldığı bir kurgu sunar. Donmuş karakterlerin sahnede kalması ve basamak görevi görmesi, oyunun en özgün yönlerinden biridir. Tecrübelerin fiziksel birer araç haline gelmesi, oyuncuya hem yenilikçi bir oynanış hem de güçlü bir metafor kazandırır. 

Geliştirilebilecek yönler arasında görsel çeşitlilik, bölüm tasarımlarının artırılması ve zorluk dengesi yer alabilir. Ayrıca, farklı stratejileri ödüllendiren çoklu çözüm yolları daha da zenginleştirilebilir.
